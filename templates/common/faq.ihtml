<div id="faq">
	<b>Informații generale</b>

	<ul>
		<li><a href="#ce_este">Ce este <i>DEX online?</i></a></li>
		<li><a href="#ce_nu_este">Ce nu este <i>DEX online?</i></a></li>
		<li><a href="#motiv">Cum a apărut <i>DEX online?</i></a></li>
		<li><a href="#autori">Cine sunt autorii proiectului <i>DEX
		online?</i></a></li>
		<li><a href="#surse">Ce dicționare cuprinde <i>DEX
		online?</i></a></li>
		<li><a href="#offline">Pot să-mi instalez <i>DEX online</i> pe
		calculatorul de acasă? Dar pe dispozitive mobile?</a></li>
	</ul>

	<b>Manifest</b>

	<ul>
		<li><a href="http://wiki.dexonline.ro/wiki/Manifest">Manifestul DEX online</a> expune principiile și intențiile proiectului <i>DEX online</i>.</li>
	</ul>

	<b>Căutare</b>

	<ul>

		<li><a href="#fulltext">Ce înseamnă opțiunea „Caută în tot textul definițiilor”?</a></li>
		<li><a href="#diacritice">Pot să folosesc diacritice în cuvintele căutate?</a></li>
		<li><a href="#tastare_diacritice">Cum tastez diacriticele <i>ă, â, î, ș, ț?</i></a></li>
		<li><a href="#regexp">Pot să folosesc expresii regulate?</a></li>
		<li><a href="#aprox">De ce, când caut un cuvânt, primesc definiția unui cu totul alt cuvânt?</a></li>
		<li><a href="#nici_o_definitie">Unele cuvinte sunt menționate, dar nu au nicio definiție. E normal?</a></li>

	</ul>

	<b>Cum puteți ajuta</b>

	<ul>
		<li><a href="#greseala_tipar">Am găsit o greșeală în <i>DEX
		online</i>, ce fac?</a></li>
		<li><a href="#link_extern">Cum includ un formular de căutare în
		<i>DEX online</i> în pagina mea de web?</a></li>
		<li><a href="#contribuie">Cum contribui cu definiții la <i>DEX
		online?</i></a></li>
		<li><a href="#contribuie_offline">Cum contribui cu definiții la <i>DEX
		online</i> dacă nu pot să stau prea mult pe Internet?</a></li>
		<li><a href="#moderator">Vreau să devin moderator al <i>DEX
		online</i></a></li>
		<li><a href="#cod">Sunt programator și vreau să ajut</a></li>
		<li><a href="#scramble">Am contribuit la <i>DEX online</i>, dar
		adresa mea de e-mail e scrisă greșit!</a></li>
		<li><a href="#otrs">OTRS</a></li>
	</ul>

	<b>Informații diverse</b>

	<ul>
		<li><a href="#lista_email">Aveți o listă de e-mail?</a></li>
		<li><a href="#mirrors">Aveți un mirror (server-oglindă) mai rapid?</a></li>
		<li><a href="#database">Cum obțin o copie a bazei de date?</a></li>
		<li><a href="#licenta">Licență</a></li>
		<li><a href="http://dexonline.blogspot.com">Blog</a> - istoria
		romanțată a <i>DEX online</i> ;)</li>
		<li><a href="#istoric">Scurt istoric și fapt divers</a></li>
		<li><a href="#cacofonie">Documentul ăsta e plin de cacofonii!</a></li>
	</ul>

	<br/>
	<h3><a name="ce_este"></a>Ce este <i>DEX online?</i></h3>

		<i>DEX online</i> este transpunerea pe Internet a unor dicționare de
		prestigiu ale limbii române. El este creat și întreținut de un
		colectiv de voluntari. Definițiile sunt preluate textual din sursele
		menționate, cu excepția greșelilor evidente de tipar, pe care le-am
		corectat. <i>DEX online</i> este un proiect distribuit; oricine
		dorește poate ajuta la dezvoltarea proiectului, de exemplu <a
		href="contribuie">contribuind</a> cu definiții noi.

		<br/><br/>

		Accesul la <i>DEX online</i> va fi întotdeauna gratuit. O parte din baza de definiții a <i>DEX online</i> este <a
		href="#database">disponibilă</a> liber și gratuit sub licența publică generală GNU (GPL).


	<h3><a name="ce_nu_este"></a>Ce nu este <i>DEX online?</i></h3>

		Există multe păreri greșite despre rostul și principiile <i>DEX
		online.</i> Multă lume încearcă să ne ceară ajutorul acolo unde nu-l
		putem oferi sau să ne ajute în feluri care nu ne folosesc. Încercăm
		deci să lămurim câteva lucruri:

		<ul>

		  <li><b>Nu</b> suntem lingviști de profesie. Voluntarii care
		  întrețin proiectul sunt pasionați de limba română și unii din ei
		  au mai multe cunoștințe lingvistice decât omul mediu, dar
		  atât. Dacă ne scrieți un mesaj întrebându-ne care este sensul unui
		  cuvânt sau cum se folosește corect o expresie, vom încerca să vă
		  dăm un răspuns competent, dar nu unul cu autoritate. Este posibil
		  să nu știm nici noi mai multe decât puteți afla dumneavoastră din
		  definițiile din <i>DEX online.</i></li>

		  <li><b>Nu</b> suntem subordonați Academiei Române nici altui
		  for. De la începutul proiectului am încercat să colaborăm cu
		  Academia Română, dar nu a existat dorința de comunicare. Suntem
		  recunoscători Academiei Române că nu s-a împotrivit proiectului
		  <i>DEX online</i>, dar o colaborare în adevăratul sens al
		  cuvântului nu a existat niciodată.</li>

		  <li><b>Nu</b> suntem autorii definițiilor prezentate. După fiecare
		  din definiții, precizăm clar care este sursa folosită. Există un
		  set mic de excepții, cele cu sursa „Neoficial”, dar încercăm să nu
		  mai folosim această sursă.</li>

		  <li><b>Nu</b> dorim să modificăm definițiile existente, deoarece
		  nu ne aparțin, dar sistemul ne permite să facem adnotări pe
		  marginea lor.</li>

		  <li><b>Nu</b> dorim să extindem dicționarul cu definiții provenite
		  din opinia personală a unui utilizator. Ne bazăm pe contribuțiile
		  voluntare, dar ele trebuie să provină dintr-o sursă autorizată
		  (prin care de obicei înțelegem un dicționar tipărit). Aceasta ne
		  conferă mai multă autoritate.</li>

		  <li><b>Nu</b> oferim un dicționar complet. Așa ceva nu există,
		  nici chiar după ce am încorporat cinci dicționare întregi. Dar
		  calitatea <i>DEX online</i> a crescut în permanență în ultimii ani
		  și sperăm să continuăm așa.</li>

		  <li><b>Nu</b> oferim un dicționar bilingv. Există deja dicționare
		  bilingve pe Internet de o calitate foarte bună.</li>

		</ul>


	<h3><a name="motiv"></a>Cum a apărut <i>DEX online?</i></h3>

		Suntem în secolul XXI și orice nație care se respectă trebuie să
		aibă un dicționar explicativ pe Internet. Am pornit proiectul <i>DEX
		online</i> în 2001 pentru că cineva trebuia să o facă (și n-a fost
		ușor: primele 30,000 de definiții le-am tastat manual). Pentru
		majoritatea românilor din afara României, dar și pentru mulți
		dinăuntrul ei, acesta este singurul dicționar explicativ la care au
		acces.

		<br/><br/>

		Avantajele <i>DEX online</i> față de un dicționar pe hârtie sunt:

		<ul>
		  <li><b>Căutarea mai simplă a cuvintelor.</b> Tastarea cuvântului ia
		  mai puțin decât frunzărirea paginilor.</li>

		  <li><b>Căutări aproximative.</b> Dacă nu cunoașteți
		  forma corectă a unui cuvânt, puteți încerca o scriere aproximativă
		  și <i>DEX online</i> va găsi forma corectă. De exemplu, căutând
		  cuvântul <a href="{$wwwRoot}definitie/geizer">geizer</a>, veți fi
		  trimiși la forma corectă „gheizer”.</li>
		
		  <li><b>Trimiterile.</b> Definițiile conțin la rândul lor cuvinte
		  care pot fi necunoscute. Într-un dicționar pe hârtie, este necesară
		  o nouă căutare pentru a găsi explicația cuvântului necunoscut. În
		  <i>DEX online</i>, trimiterea se face printr-un clic pe cuvântul
		  necunoscut.</li>
		
		  <li><b>Căutarea mai multor definiții simultan</b>, folosind expresii
		  regulate (vezi <a href="#regexp">căutarea cu expresii
		  regulate</a>).</li>
		
		  <li><b>Căutarea în mai multe dicționare simultan.</b> Dacă definiția
		  unui cuvânt a fost găsită și în DEX, și în Dicționarul de
		  Neologisme, vă vor fi prezentate ambele definiții.</li>
		
		  <li><b>Corectarea erorilor.</b> Oricine depistează o eroare de
		  ortografie într-o definiție o poate semnala, și greșeala va fi
		  corectată rapid. Textul unui dicționar pe hârtie este bătut în
		  cuie.</li>
		
		  <li><b>Extensibilitatea</b>. Voluntarii <i>DEX online</i>
		  îmbogățesc în permanență baza de date cu definiții noi și fac
		  comentarii pe marginea celor existente, dacă găsesc ambiguități
		  sau contradicții.</li>

		  <li><b>Aplicațiile externe.</b> De vreme ce baza de date a <i>DEX
		  online</i> este disponibilă liber și gratuit, multă lume o
		  folosește pentru scopuri din cele mai variate, de la un dicționar
		  explicativ offline (pe care îl puteți instala și folosi pe
		  calculatorul dumneavoastră) până la dicționare de rime, corectoare
		  ortografice sau jocuri de spânzurătoare și rebus.</li>

		  <li><b>Generator de flexiuni.</b> Un subproiect al
		  <i>DEX online</i> este să învețe declinările și conjugările
		  tuturor cuvintelor limbii române, astfel ca oricine are dubii să
		  poată găsi un răspuns.</li>
		</ul>


	<h3><a name="autori"></a>Cine sunt autorii proiectului <i>DEX online?</i></h3>

		<ul>
		  <li><a href="http://catalin.francu.com">Cătălin Frâncu</a> -
		  Inițiatorul proiectului și programator.</li>

		  <li><a href="http://www.scrabblero.ro/">Federația Română de
		  Scrabble</a>, din rândurile căreia au provenit primii voluntari ai
		  <i>DEX online</i>. Din numeroasele discuții cu membrii acestei
		  federații s-au născut multe idei despre dezvoltarea acestui
		  proiect.</li>

		  <li>Voluntarii listați în <a href="top">topul
		  voluntarilor</a>, care au adăugat definiții în <i>DEX
		  online</i>. Cei mai activi dintre ei au tastat sute de pagini de
		  definiții!</li>

		  <li>Firma <a href="{$wwwRoot}spre/siveco">Siveco</a> și
		  editurile <a href="{$wwwRoot}spre/litera">Litera Internațional</a>
		  și <a href="{$wwwRoot}spre/saeculum">Saeculum</a>, care ne-au pus
		  la dispoziție cinci dicționare complete. Firma Siveco ne oferă și
		  găzduire pentru primul <a href="#mirrors">mirror (server-oglindă)</a> al <i>DEX
		  online.</i></li>

		  <li>Matei Gall, Octavian Mocanu și Radu Borza, autorii componentei
		  <i>Dex Flex</i> (numită și <i>Flex online).</i> Această componentă
		  permite utilizatorilor să vadă conjugările verbelor și declinările
		  substantivelor și adjectivelor limbii române.</li>

		  <li>Firma <a href="{$wwwRoot}spre/elvsoft">Elvsoft</a>, care
		  găzduiește serverul principal al <i>DEX online</i>.</li>

		  <li>Octavian Procopiuc, Ion Silvestru, Federico Mestrone, Octavian
		  Râșniță și Alexandru Mirea, autorii <a
		  href="unelte">aplicațiilor</a> pentru descărcarea și
		  consultarea offline a bazei de date.</li>

		  <li><a href="http://www.racai.ro">Institutul de Cercetare în
		  Inteligență Artificială</a> al Academiei Române, care ne-a pus la
		  dispoziție 3.000 de definițiii din DEX în format digital. La
		  vremea respectivă, când definițiile erau culese manual, iar <i>DEX
		  online</i> avea cu totul 10.000 de definiții, cele 3.000
		  suplimentare au fost aur curat.</li>

		  <li>Marius Alexandru, care ne-a convins că nu o să ajungem
		  nicăieri dacă vom continua să re-tastăm definițiile, a căutat un
		  software bun pentru recunoașterea optică a caracterelor și a
		  scanat sute de pagini din DEX.</li>

		  <li><a href="http://www.mit.edu/~michel">Mihai Ibănescu</a> și <a
		  href="http://marius.scurtescu.com/">Marius Scurtescu</a>, autorii
		  <a href="unelte">scriptului</a> care adaugă <i>DEX online</i>
		  la cutia de căutare din Firefox sau Mozilla</li>
		</ul>

	<h3><a name="surse"></a>Ce dicționare cuprinde <i>DEX online?</i></h3>

		Inițial, DEX online și-a propus să ofere o copie pe Internet a DEX. Acest proiect a fost finalizat în 2004. Ulterior, am încorporat în întregime și
		patru dicționare de la Editura Litera (de sinonime, de antonime, ortografic și Noul Dicționar Explicativ), precum și MDN <i>(Marele dicționar de
		neologisme</i>, Editura Saeculum). Într-o măsură mai mică, am folosit și definiții din multe alte surse pentru a îmbogăți baza de date și a o face
		mai utilă. Puteți vizita <a href="{$wwwRoot}surse">lista completă a dicționarelor folosite</a>.


	<h3><a name="offline"></a>Pot să-mi instalez <i>DEX online</i> pe calculatorul de acasă? Dar pe dispozitive mobile?</h3>

		Da. Vizitați pagina de <a href="unelte">unelte</a> și citiți
		secțiunea despre aplicații offline. Aceste aplicații transferă baza
		de date a DEX online pe calculatorul pe care sunt instalate, după
		care o pot consulta și în absența unei legături la internet.


	<h3><a name="fulltext"></a>Ce înseamnă opțiunea „Caută în tot textul definițiilor”?</h3>

		Când această opțiune <b>nu</b> este bifată, <i>DEX online</i> caută
		numai prin cuvintele-titlu ale definițiilor. De exemplu, o căutare
		după cuvântul „copil” va produce doar definițiile pentru „copil”.
		Când această opțiune este bifată, o căutare după cuvântul „copil” va
		produce toate definițiile care conțin, oriunde în cuprinsul lor,
		cuvântul „copil” (sau „copii”, „copilului” sau alte forme
		flexionare). Acest tip de căutare este util când nu vă mai amintiți
		un cuvânt, dar vă amintiți câteva proprietăți ale lui. De exemplu, o
		căutare după <a href="text/medicament+doză+mică">medicament doză mică</a> va produce rezultate relevante ca
		„homeopatie”, „picătură”, „alcaloid” și altele.<br/><br/>

		Dacă doriți numai să căutați un cuvânt, vă recomandăm să <b>nu</b>
		bifați această opțiune. Ea încetinește căutarea, iar rezultatele
		prezentate vă pot pune în încurcătură (deoarece veți primi și
		definițiile altor cuvinte care poate nu vă interesează). De exemplu,
		dacă doriți definiția pentru „copil”, dar din greșeală bifați
		această opțiune, veți primi și definițiile pentru „abandon”,
		„adopta”, „ala-bala” și multe alte definiții nerelevante.


	<h3><a name="diacritice"></a>Pot să folosesc diacritice în cuvintele căutate?</h3>

		Da, dar nu este obligatoriu. <i>DEX online</i> „înțelege” termenii
		căutați și cu și fără diacritice. De exemplu, dacă căutați <a
		href="definitie/fata">fata</a>, veți primi definiții pentru
		<i>fată, față. făta, făța, fâța</i> și
		<i>fâță</i>. Dacă doriți definițiile pentru <i>fată</i> în mod
		special, căutați <a href="definitie/fată">fată</a> cu
		diacritice.


	<h3><a name="tastare_diacritice"></a>Cum tastez diacriticele <i>ă, &#xe2;, î, ș, ț?</i></h3>

		Dacă folosiți Windows XP, mergeți în <i>Control Panel &#x2192;
		Regional and Language Options &#x2192; Languages &#x2192;
		Details</i> și adăugați tastatura românească. Tot acolo, la <i>Key
		Settings,</i> puteți alege cum să comutați între tastatura americană
		și cea românească (combinația implicită este Alt-Shift). „Tastatura
		românească” este de fapt o mapare care face ca tastele de pe
		tastatura dumneavoastră să producă alte caractere când le
		apăsați. În particular, diacriticele românești <i>ă, &#xe2;, î, ș</i> și
		<i>ț</i> sunt asignate tastelor
		<i>[. \, ], ;</i> și <i>'</i>.

		<br/><br/>

		Dacă folosiți altă variantă de Windows sau alt sistem de operare,
		trebuie să le configurați în mod similar. Tastatura românească este
		standard, deci diacriticele românești se vor afla în aceleași
		poziții pe tastatură.

		<br/><br/>

		Dacă nu doriți să instalați maparea românească de tastatură, puteți
		folosi notațiile <i>~a, ^a, ^i, ,s</i> și <i>,t</i> respectiv pentru
		<i>ă, &#xe2;, î, ș</i> și <i>ț</i>.


	<h3><a name="regexp"></a>Pot să folosesc expresii regulate?</h3>

		Da. Folosiți următoarele simboluri:

		<ul>
		  <li><b>?</b> se potrivește cu orice caracter. De exemplu,
		  <b>?z</b> va găsi toate cuvintele din două litere în
		  care a doua literă este <b>z</b>.</li>

		  <li><b>*</b> se potrivește cu orice șir de caractere, inclusiv cu
		  șirul vid. De exemplu, <b>z*</b> va găsi toate cuvintele care încep cu
		  <b>z</b>.</li>

		  <li><b>s1|s2</b> se potrivește cu oricare din cele două șiruri. De
		  exemplu, <b>ana|caiafa</b> va găsi definițiile pentru <b>ana</b> și
		  pentru <b>caiafa</b>.</li>

		  <li><b>[set]</b> se potrivește cu oricare literă din set. De exemplu,
		  <b>ma[uy]*</b> va găsi cuvintele care încep cu <b>mau</b> sau
		  <b>may</b>.</li>

		  <li><b>[^set]</b> se potrivește cu oricare literă care
		  <b>nu</b> este în set. De exemplu, <b>*gh[^ei]*</b> va găsi
		  cuvintele care conțin grupul <b>gh</b>, dar nu în contextul
		  <b>ghe</b> sau <b>ghi</b>.</li>
		</ul>


	<h3><a name="aprox"></a>De ce, când caut un cuvânt, primesc definiția unui cu totul alt cuvânt?</h3>

		Cea mai probabilă explicație este că ați căutat un cuvânt care nu
		există în <i>DEX online</i> (fie pentru că nu există în limba română,
		fie pentru că niciunul din dicționarele pe care le avem nu-l
		menționează). În această situație, <i>DEX online</i> vă oferă automat
		cuvintele care diferă prin cel mult o literă de cuvântul introdus
		(maxim cinci).

		<br/><br/>

		O altă explicație este că ați căutat o variantă a unui cuvânt sau un
		cuvânt care admite variante. De exemplu, dacă căutați cuvântul <a href="definitie/cearceaf">cearceaf</a>,
		veți primi și definiția pentru <i>cearșaf</i>, care este forma
		literară.


	<h3><a name="nici_o_definitie"></a>Unele cuvinte sunt menționate, dar nu au nicio definiție. E normal?</h3>

		Da. Multe cuvinte din <i>Dicționarul ortografic, ortoepic și
		morfologic</i> nu au definiție. Este firesc, deoarece respectivul
		dicționar tratează ortografia, nu semantica. Întâmplarea face că
		niciun alt dicționar din cele pe care le avem nu le menționează,
		dar sperăm ca în timp să facem rost și de definițiile acelor
		cuvinte. Un asemenea exemplu este <a href="definitie/volemic">volemic</a>.


	<h3><a name="greseala_tipar"></a>Am găsit o greșeală în <i>DEX online</i>, ce fac?</h3>

		Dacă observați o greșeală de tipar într-o definiție, apăsați pe
		legătura <i>Semnalează o greșeală</i>, aflată după
		definiție, pentru a semnala greșeala. Puteți atașa și o scurtă
		descriere a problemei. Vă rugăm să folosiți această metodă
		<b>numai</b> pentru greșeli de tipar (litere lipsă, diacritice lipsă
		etc.), <b>nu</b> pentru a semnala definiții care vi se par greșite
		sau incomplete.  Preferăm să lăsăm corecturile de ordin semantic în
		seama autorilor dicționarelor. Vă rugăm de asemenea să fiți cât de
		expliciți se poate în semnalarea erorii, de preferință indicând
		exact care este cuvântul greșit.


	<h3><a name="link_extern"></a>Cum fac să includ un formular de căutare în <i>DEX online</i> în pagina mea de web?</h3>

		Cel mai simplu este să adăugați un link către
		<b>http://dexonline.ro</b>. Acesta ne este și nouă de mare folos,
		întrucât ne crește popularitatea și ne îmbunătățește cotarea în
		ochii motoarelor de căutare. Puteți adăuga și o cutie de căutare în
		<i>DEX online</i> direct din pagina dumneavoastră, inserând
		următorul cod HTML în pagină:

<pre class="code">
  &lt;form method="get" action="http://dexonline.ro/search.php">
    DEX: &lt;input name="cuv"/> &lt;input type="submit" value="Caută"/>
  &lt;/form></pre>


	<h3><a name="contribuie"></a>Cum contribui cu definiții la <i>DEX online?</i></h3>

		Dacă ne folosiți când aveți nevoie și dacă le spuneți despre noi
		prietenilor dumneavoastră care au nevoie de un dicționar, ne faceți
		deja un mare bine. Dacă doriți să adăugați definiții la <i>DEX
		online,</i> vă suntem cu atât mai recunoscători! Mecanismul este
		simplu: vizitați <a href="contribuie">pagina de contribuții</a>,
		introduceți o definiție și trimiteți-ne-o. Noi preluăm definiția (cu
		o întârziere de cel mult o zi), corectăm eventualele greșeli de
		tipar și o activăm. Din acest moment, ea este parte din <i>DEX
		online!</i>

		<br/><br/>

		Dorim ca definițiile trimise să fie cât mai conforme cu dicționarele
		de unde provin.  Altfel, moderarea definițiilor trimise de
		dumneavoastră durează la fel de mult ca și tastarea lor de la zero,
		și deci întreaga încercare de a distribui efortul nu își mai atinge
		scopul. Pentru aceasta, vă rugăm să citiți cu atenție următoarele
		sugestii înainte de a introduce o definiție și să le respectați cât
		mai bine:

		<ul>
		  <li>Înainte de a trimite o definiție, căutați cuvântul pentru a vă
		  asigura că el nu are deja definiții mai complete decât cea pe care
		  intenționați să ne-o trimiteți. Ar fi păcat să vă irosiți timpul și
		  bunăvoința culegând definiții care nu aduc nimic nou.</li>

		  <li>Introduceți numai cuvinte din <a href="#surse">sursele
		  acceptate</a>. Dacă aveți sugestii pentru adăugarea de noi surse,
		  nu ezitați să ne scrieți.</li>

		  <li>Respectați cât mai bine formatarea definiției în textul
		  original: diacritice și accente (Ă, Â, Î, Ș, Ț, Ö), litere
		  <b>aldine</b> sau <i>cursive</i>, indici<sup>1</sup> și caractere
		  speciale (&loz;, &diams;). Puteți citi <a
		  href="http://wiki.dexonline.ro/wiki/Ghidul_voluntarului">detalii</a> despre cum puteți
		  introduce foarte ușor aceste simboluri</li>

		  <li>Dacă observați erori evidente în definiții (greșeli de tipar),
		  corectați-le. Dacă însă vi se pare că sensul definiției este
		  greșit, vă rugăm nu încercați să-l îmbunătățiți. Suntem de acord
		  că orice dicționar are lacune și definiții învechite, dar preferăm
		  să lăsăm corectarea acestora în seama autorilor lui de drept. Un
		  dicționar bazat pe improvizație personală nu poate căpăta o prea
		  mare trecere în ochii publicului larg.</li>
		</ul>


	<h3><a name="contribuie_offline"></a>Cum contribui cu definiții la <i>DEX online</i> dacă nu pot să stau prea mult pe Internet?</h3>

		Dacă doriți să ne ajutați în mod substanțial, o puteți face și
		culegând definițiile offline, adică fără a fi conectat la
		Internet. Puteți folosi orice editor de texte vă place mai
		mult. Formatele preferate sunt text simplu, HTML sau Open Office,
		dar acceptăm și Microsoft Word. Apoi, trimiteți-ne documentul
		tehnoredactat prin <a href="contact">e-mail</a>. Vă rugăm să
		respectați următoarele cerințe:

		<ul>
		  <li>Dacă preferați culegerea offline, vă rugăm să trimiteți
		  minimum 50 de cuvinte. Fișierul pe care dumneavoastră îl trimiteți
		  trebuie să mai treacă prin câteva modificări, care consumă destul
		  de mult timp. Acest timp este independent de numărul de cuvinte,
		  deci se „amortizează” foarte bine pentru 50 de cuvinte sau mai
		  multe, dar este o cheltuială inutilă pentru un număr mic de
		  cuvinte.</li>

		  <li>Nu uitați să respectați toate <a href="http://wiki.dexonline.ro/wiki/Ghidul_voluntarului">formatările</a> în textul cules.</li>

		  <li>Pe cât posibil, încercați să respectați următoarea paginare a
		  definițiilor: pe prima linie se scrie cuvântul, cu diacritice și
		  fără accent, iar pe a doua linie definiția; apoi un nou cuvânt, o
		  nouă definiție ș.a.m.d., ca în exemplul de mai jos:</li>
		</ul>

<pre class="code">
  zavergiu
  <b>ZAVERGÍU</b>, <i>zavergii</i>, s.m. Revoluționar grec din 1821: <i>p. gener.</i> răsculat, răzvrătit. - <b>Zaveră</b> + suf. -<i>giu</i>.
  zavescă
  <b>ZAVÉSCĂ</b> s.f. (Înv.) Taxă specială plătită vistieriei în evul mediu, în Moldova, pentru redeschiderea unui proces. - Et. nec.
  ...</pre>


	<h3><a name="moderator"></a>Vreau să devin moderator al <i>DEX online</i></h3>

		Moderatorii <i>DEX online</i> au acces aproape neîngrădit la baza de
		date, incluzând moderarea definițiilor recent trimise, editarea
		celor existente sau modificarea formelor flexionare ale
		cuvintelor. De aceea, acordăm dreptul de moderator persoanelor care
		și-au dovedit bunele intenții față de <i>DEX online.</i> De exemplu,
		după ce contribuiți cu cel puțin 100 de definiții la <i>DEX
		online</i>, puteți cere să deveniți moderator. <a
		href="contact">Scrieți-ne</a> pentru detalii.


	<h3><a name="cod"></a>Sunt programator și vreau să ajut</h3>

		Vă mulțumim! Citiți pagina de <a href="http://wiki.dexonline.ro/wiki/Informa%C8%9BiiPentruProgramatori">informații pentru programatori</a>.

	<h3><a name="scramble"></a>Am contribuit la <i>DEX online</i>, dar adresa mea de e-mail e scrisă greșit!</h3>

		Aceasta a fost și intenția noastră, datorită modului în care unii
		oameni s-au gândit să câștige bani pe Internet. Ei au niște programe
		care navighează pe Internet, deschid pagini la întâmplare și extrag
		toate bucățile de text care arată ca o adresă de e-mail. Apoi vând
		adresele de e-mail astfel extrase, cu milioanele, diverselor companii
		care vând te miri ce pe Internet. Aceste companii încep să-i agaseze
		pe proprietarii respectivelor adrese cu zeci de e-mailuri
		nesolicitate (binecunoscutul „spam”).

		<br/><br/>

		Dacă am fi lăsat toate adresele în forma lor originală, toți
		voluntarii care și-au dat adresa de e-mail ar fi început să primească
		spam (care poate ajunge lejer la 100 de mesaje pe zi). Din acest
		motiv am alterat un pic adresele de e-mail, astfel încât ele să fie
		inteligibile de către un om, dar (sper) nu și de către un
		program. În plus, voluntarii au dreptul de a-și ascunde complet
		adresa de e-mail.


	<h3><a name="otrs"></a>OTRS</h3>

		Dacă sunteți moderator al <i>DEX online,</i> ne puteți ajuta să
		răspundem la e-mailurile venite pe adresa de contact. Acestea vin în
		număr relativ mare, dar avem unelte pentru a ușura
		răspunsurile. Folosim un pachet software numit OTRS, care permite
		mai multor voluntari să conlucreze pentru a răspunde la
		e-mailuri. OTRS permite răspunsuri-tip cu care putem procesa foarte
		ușor majoritatea mesajelor primite. <a
		href="contact">Scrieți-ne</a> dacă sunteți interesat.


	<h3><a name="lista_email"></a>Aveți o listă de e-mail?</h3>

		Da. Dacă doriți să fiți la curent cu evoluția și aspectele tehnice
		ale <i>DEX online</i>, vă puteți abona pe lista noastră de e-mail
		trimițând un e-mail la <a
		href="mailto:dictionar-subscribe@yahoogroups.com">dictionar-subscribe@yahoogroups.com</a>. Volumul
		estimativ este de trei-patru mesaje pe zi. Arhivele acestei liste se
		află la <a
		href="http://groups.yahoo.com/group/dictionar">http://groups.yahoo.com/group/dictionar</a>.


	<h3><a name="mirrors"></a>Aveți un mirror (server-oglindă) mai rapid?</h3>

		Posibil! În prezent, <i>DEX online</i> este accesibil în patru locuri:

		<ol>
		  <li><a href="http://dexonline.ro">dexonline.ro</a> &ndash;
		  Serverul principal al <i>DEX online</i>, aflat în România, găzduit
		  de firma Elvsoft.</li>

		  <li><a href="http://dictionare.edu.ro">dictionare.edu.ro</a>
		  &ndash; Server găzduit în România de <a
		  href="{$wwwRoot}spre/siveco">firma Siveco</a> și <a
		  href="http://portal.edu.ro">Portalul SEI</a>.</li>

		  <li><a href="http://voronet.dexonline.ro">voronet.dexonline.ro</a>
		  &ndash; Server în București, pe un calculator aflat în sufrageria
		  lui Cătălin. Acest server a rezistat cu bravură cinci ani ca
		  server principal al <i>DEX online</i>, până am găsit găzduire
		  propriu-zisă.</li>

		  <li><a href="http://dex.cartiere.ro">dex.cartiere.ro</a>
		  &ndash; Server creat prin amabilitatea lui Constantin Gelu.</li>
		</ol>

		Următoarele servere-oglindă sunt neoficiale. Ele sunt realizate de
		persoane care au dorit să sprijine proiectul <i>DEX online</i> și le
		mulțumim din suflet, dar nu garantăm că aceste servere
		vor fi în permanență funcționale.

		<ol>
		  <li><a href="http://dex.webcast.ro">dex.webcast.ro</a></li>
		</ol>

		Un „mirror” sau server-oglindă este un termen tehnic pentru o copie fidelă a unui
		site. În cazul <i>DEX online</i>, mirror-urile nu sunt 100% fidele,
		deoarece modificarea datelor este dezactivată (nu puteți corecta
		definiții sau semnala greșeli de tipar). Dar în ce privește
		consultarea dicționarelor, între site-ul principal și mirror-uri nu
		există nicio diferență. Folosiți oricare din site-uri vi se pare
		mai rapid.


	<h3><a name="database"></a>Cum obțin o copie a bazei de date?</h3>

		Baza de date a <i>DEX online</i> este disponibilă în format SQL la
		<a
		href="http://dexonline.ro/download/dex-database.sql.gz">http://dexonline.ro/download/dex-database.sql.gz</a>. Citiți
		mai jos informațiile despre <a href="#licenta">licență</a>. Baza de
		date conține cuvintele-titlu, definițiile, comentariile, greșelile
		de tipar, ghidul de exprimare corectă și formele flexionare ale
		cuvintelor, în măsura în care există. Singurele informații pe care
		nu le exportăm în baza de date sunt datele personale ale
		utilizatorilor înregistrați.


	<h3><a name="licenta"></a>Licență</h3>

	<h4>Pentru dicționarele Editurii Litera: Copyright (C) Editura Litera.</h4>

	Pentru patru dintre dicționare (Dicționar de sinonime, Dicționar de antonime, Dicționar ortografic, Nodex), toate drepturile sunt
	rezervate Editurii Litera. Copierea definițiilor din aceste dicționare este interzisă fără acordul explicit al Editurii Litera.

	<h4>Pentru restul dicționarelor: Copyright (C) 2004-{$currentYear} DEX online.</h4>

		<i>DEX online</i> (constituit din baza de definiții și codul sursă)
		este liber; îl puteți redistribui și/sau modifica în conformitate cu
		termenii Licenței Publice Generale GNU așa cum este ea publicată de
		Free Software Foundation; fie versiunea 2 a Licenței, fie (la
		latitudinea dumneavoastră) orice versiune ulterioară.  Acest program
		este distribuit cu speranța că vă va fi util, dar FĂRĂ NICIO
		GARANȚIE, chiar fără garanția implicită de vandabilitate sau
		conformitate unui anumit scop. Citiți Licența Publică Generală GNU
		pentru detalii.  Puteți găsi o copie a Licenței Publice Generale GNU
		<a href="http://www.gnu.org/copyleft/gpl.html">aici</a> și o
		traducere a ei în limba română <a href="licenta-gpl">aici</a>.

	<h4>Explicație</h4>

		Am pus această licență pe definițiile existente în <i>DEX online</i>
		pentru a ne asuma paternitatea asupra formei digitale a
		definițiilor. <b>Nu</b> dorim să ne substituim autorilor originali
		ai dicționarelor incluse. Precizăm din nou că <i>DEX online</i> este
		doar o copie online a DEX, ediția 1998 și a altor dicționare asupra
		cărora nu avem niciun fel de pretenții de paternitate. Este posibil
		ca, în urma unor convorbiri ulterioare cu Academia Română, această
		licență să devină invalidă. Este posibil chiar ca, din motive
		legale, să fim nevoiți a revizui conținutul acestui
		site. Deocamdată, însă, aceste convorbiri nu au avut loc. Cât timp
		lucrurile vor rămâne în această stare, dorim ca nimeni să nu poată
		confisca, patenta sau îngrădi accesul la baza de date a
		<i>DEX online</i>.

		<br/><br/>

		În cazul în care doriți să preluați definiții din <i>DEX online</i>,
		licența GPL vă obligă la două lucruri:

		<ol>
		  <li>Să oferiți mai departe aceste definiții tot sub licența GPL.</li>

		  <li>Să includeți nota de copyright aflată la sfârșitul fiecărei
		  pagini din <i>DEX online</i>, inclusiv URL-ul http://dexonline.ro.</li>

		</ol>

		Am pus această licență pe definiții:

		<ol>
		  <li>Pentru a ne asigura că baza de date a <i>DEX online</i>, care este
		  în prezent cel mai complet dicționar explicativ al limbii române, va
		  rămâne întotdeauna gratuită. Puteți folosi această bază de definiții
		  în orice scopuri, comerciale sau necomerciale.</li>

		  <li>Pentru a ne asigura că oricine va folosi această bază de date
		  va fi la rândul său obligat să o ofere mai departe în mod
		  gratuit. Mai exact, oricui folosește această bază de date i se
		  interzice să îngreuneze copierea mai departe a acestei baze de
		  date. Aceasta este intenția <a
		  href="http://www.gnu.org/copyleft/">copyleft</a>, în cadrul căruia
		  intră și Licența Publică Generală GNU.</li>

		  <li>Pentru a ne asigura că, în cazul în care cineva preia și
		  modifică baza de date a <i>DEX online</i>, noi nu putem fi
		  socotiți răspunzători. <i>DEX online</i> își propune să ofere o
		  copie fidelă a multor dicționare, dar nu promitem că această copie
		  va fi distribuită identic odată ce iese din mâinile noastre.</li>
		  
		  <li>Pentru că suntem de părere că acest document este foarte
		  prețios și este un instrument benefic pentru limba și cultura
		  română. Considerăm că acest document trebuie să fie public și că
		  el s-ar răspândi oricum, chiar și fără voia noastră. De aceea,
		  dorim să oferim acest document de la sursă și să preîntâmpinăm
		  apariția unei piețe negre pentru acest document.</li>
		</ol>


	<h3><a name="istoric"></a>Scurt istoric și fapt divers</h3>

		Numele meu este <a href="http://catalin.francu.com">Cătălin
		Frâncu</a>. De profesie sunt programator și singura pregătire
		lingvistică am primit-o în școala generală. Mă ocup de partea
		tehnică a acestui proiect numai în timpul liber, care se împuținează
		de la un an la altul. Totuși, efortul meu este o joacă pe lângă cel
		al <a href="top">voluntarilor</a> care și-au asumat o sarcină
		mult mai migăloasă: introducerea de definiții.

		<br/><br/>

		<i>DEX online</i> a apărut în august 2001. În primele sale luni, el
		a avut o evoluție lentă și haotică, iar fondul de cuvinte a rămas
		extrem de limitat (sub 40 de cuvinte). Din această cauză, primii
		vizitatori ai proiectului nu găseau niciun cuvânt din câte căutau,
		se plictiseau și plecau fără să mai revină, și în general cam toată
		lumea era convinsă că această idee n-o să prindă niciodată. Multe
		mesaje primite îmi spuneau personal acest lucru în termeni care de
		care mai pitorești :)
		
		<br/><br/>

		Primii care au depus un efort susținut și sistematic pentru trecerea
		de această fază au fost membrii <a
		href="http://www.scrabblero.ro/">Federației Române de
		Scrabble</a>. Ei au demonstrat că ideea din spatele <i>DEX
		online</i> este viabilă și că voluntari se găsesc.  Odată trecut de
		masa critică de 2000-3000 cuvinte, DEX online a câștigat
		popularitate. În paralel, am implementat funcții noi cum ar fi
		trimiterile și expresiile regulate, și am simplificat mult sintaxa
		pentru introducerea de noi definiții. Cu timpul s-au adăugat noi
		voluntari și ritmul de învățare a crescut, depășind 1000 cuvinte pe
		lună în unele luni. Dacă această evoluție se menține, estimez un
		total de 30.000 cuvinte la sfârșitul anului 2003.
		
		<br/><br/>

		Multă vreme, <i>DEX online</i> a rulat pe calculatorul meu
		personal, pe care trebuia să îl resetez uneori pentru a juca jocuri
		pe calculator :) Începând din decembrie 2002, <i>DEX online</i> are
		un calculator dedicat (tot personal) și este activ non-stop.
		
		<br/><br/>

		În iunie 2003 am depășit 20.000 cuvinte. În paralel,
		am îmbunătățit mult interfața. De exemplu, în
		timpul introducerii unei definiții, textul formatat este afișat
		interactiv, fără a mai fi necesară apăsarea butonului
		<i>Test</i>. De asemenea, am adăugat paginarea rezultatelor, astfel
		încât navigarea prin mii de rezultate a devenit posibilă.
		
		<br/><br/>

		În iulie 2003 am cumpărat reclame în paginile Google
		(adwords.google.com). Pentru numai $2/zi am câștigat 40 de
		vizitatori noi pe zi (pe lângă aproximativ 200, câți aveam
		anterior). Din păcate, $2/zi se însumează la $60/lună,
		ceea ce nu îmi pot permite pe termen lung. Momentan, campania adwords este
		oprită.
		
		<br/><br/>

		Cam o dată la două-trei zile primesc o definiție
		obscenă, de obicei a unui cuvânt cu 4 litere pe care îl
		găsim scris prin lifturi.
		
		
		<br/><br/>

		În septembrie 2003, la sugestia lui Cătălin
		Nițica, am adăugat o interfață care vă
		permite să folosiți <i>DEX online</i> cu <b>Gnome
		Dictionary</b> sub linux / RedHat. Pentru a porni applet-ul, dați
		clic-dreapta pe taskbar și selectați „Add to panel /
		Accessories / Dictionary Lookup”, sau lansați <code>gnome-dictionary</code>
		dintr-un terminal. Pentru a face căutări în <i>DEX
		online</i>, programul trebuie configurat cu serverul
		<b>dexonline.ro</b> și portul <b>2628</b>. Din păcate,
		Gnome Dictionary este un proiect destul de primitiv și nu poate
		formata definițiile la fel de frumos ca în pagina de
		web. Veți remarca lipsa diacriticelor și a trimiterilor
		în special. Dar... funcționează și este extrem de
		convenabil!
		
		<br/><br/>

		În octombrie 2003 ne-am mutat la adresa www.dexonline.ro.
		
		<br/><br/>

		În noiembrie 2003 am adăugat <a href="articol/Ghid_de_exprimare_corect%C4%83">ghidul de exprimare corectă</a>. 
		
		<br/><br/>

		Din ianuarie 2004, oricine observă o greșeală de tipar o
		poate semnala printr-un simplu clic.
		
		<br/><br/>

		Pe 15 februarie 2004 am depășit 30.000 cuvinte.
		
		<br/><br/>

		În aprilie 2004 am primit un cadou de Paști de $300 din partea
		unei firme din România, cu care am putut cumpăra ABBYY FineReader
		7.0 Professional. Sper ca acest lucru să ne mărească mult ritmul
		de învățare.
		
		<br/><br/>

		Pe 24 aprilie 2004 am fost dați pentru prima oară la
		ziar!  Articolul respectiv, din <i>Jurnalul Național</i>, a fost
		cel mai citit articol din ediția online a ziarului.
		
		<br/><br/>

		Pe 9 mai 2004 am atins 40.000 cuvinte.

		<br/><br/>

		Pe 1 august 2004 am terminat de cules DEX-ul (circa 65.000 de
		definiții). A fost chiar un moment deosebit, am avut sentimentul că
		n-am trăit degeaba, lucru reflectat și de numeroasele mesaje de
		felicitare venite din partea diverșilor admiratori care așteptaseră
		momentul.

		<br/><br/>

		În septembrie 2004, firma Siveco și Editura Litera Internațional
		ne-au pus la dispoziție patru dicționare noi. Cu acestea, <i>DEX
		online</i> a sărit brusc la aproape 200.000 definiții.

		<br/><br/>

		În următorii doi ani, <i>DEX online</i> a crescut cu mai puține
		evenimente notabile, dar a crescut. În august 2006 aveam peste
		283.000 de definiții.
		
		<br/><br/>

		În iulie 2006 am adăugat cod care le permite moderatorilor să adauge
		comentarii pe marginea definițiilor. Aceasta a împăcat principiul
		nostru de a păstra definițiile exact așa cum le-am preluat din
		sursele autorizate cu nevoia evidentă de a face adnotări acolo unde
		există ambiguități, omisiuni și contradicții între diversele
		dicționare.

		<br/><br/>

		În august 2006 am lansat subproiectul <i>Dex Flex.</i> Acest
		subproiect urmărește să producă o listă completă a cuvintelor limbii
		române împreună cu toate formele lor flexionare (declinări și
		conjugări). Și acest proiect este distribuit. Moderatorii
		colaborează pentru a eticheta fiecare cuvânt cu partea de vorbire
		potrivită, identificând în același timp diversele excepții și
		fenomene morfologice.

		<br/><br/>

		În septembrie 2006 am mutat serverul principal în România. Sperăm ca
		această mutare să ducă la timpi mai buni de acces la site, având în
		vedere că majoritatea vizitatorilor noștri vin din România.

		<br/><br/>

		În august 2007 am completat proiectul <i>Dex Flex</i> (numit și
		<i>Flex online)</i> prin încorporarea <a
		href="http://scrabrom.3x.ro/LOC.html">Listei Oficiale de
		Cuvinte</a> elaborată de <a
		href="http://www.scrabblero.ro/">Federația Română de
		Scrabble</a>. Matei Gall și Octavian Mocanu au întreținut și
		perfecționat această listă ani de zile, iar Radu Borza și Cătălin
		Frâncu au convertit documentul la un format utilizabil în <i>DEX
		online</i>. Această componentă le permite utilizatorilor să vadă
		formele flexionare ale oricărui cuvânt al limbii române și este
		punctul de plecare pentru multe alte îmbunătățiri pe care le avem în
		plan.

		<br/><br/>

		În septembrie 2007 am adăugat integral <i>Marele Dicționar de
		Neologisme</i> publicat de Editura Saeculum și redistribuit sub
		licența GPL prin amabilitatea firmei Siveco.

		<br/><br/>

		În martie 2010 am creat <a href="http://m.dexonline.ro">m.dexonline.ro</a>, varianta siteului optimizată pentru dispozitivele mobile.

		<br/><br/>

		În aprilie 2010 am trecut la un design nou cu mai multă personalitate.


	<h3><a name="cacofonie"></a>Documentul ăsta e plin de cacofonii!</h3>

		Da. Autorul acestui document nu crede în cacofonii. Dacă alăturarea
		a două cuvinte inofensive îi duce pe unii cu gândul la trivialități,
		este problema lor. De multe ori, construcțiile la care ajungem
		încercând să evităm o cacofonie zgârie urechea mai rău decât
		cacofonia însăși. Alte limbi nu se străduie deloc să le evite și
		autorul crede că spaima pe care cacofoniile o provoacă vorbitorilor
		de limbă română se datorează numai automatismelor învățate în școala
		primară.
</div>

